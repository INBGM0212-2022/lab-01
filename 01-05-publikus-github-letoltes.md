# Publikus tároló letöltése (`clone`)

## A forráskód letöltése

1. Zárj be minden megnyitott projektet (ne ablakot, csak projektet). Ezt a **File** > **Close project** menüponttal teheted meg.

1. Kattints a jobb felső sarokban található **Get from VCS** gombra.

1. Az URL mezőbe másold a következő címet: `https://github.com/tothr94/prog1-hello-world.git`

1. A **Directory** mezőben add meg azt a mappát, melyben létre szeretnéd hozni a projektet.

1. Kattints a **Clone** gombra.

1. A felbukkanó ablakban kattints a **Trust Project** gombra. A későbbiekben ezt kell mindig kiválasztani hasonló ablakokban. A felbukkanó ablakban kiválaszthatod azt, hogy ez legyen az alapértelmezett válasz. Az is előfordulhat, hogy ez az ablak nem jelenik meg, mert már be van ez a lehetőség állítva az IDE-ben.

A lépések eredményeképp egy ugyanolyan projekt struktúra alakult ki, mint amelyet magunk is készítettünk. Fontos, hogy az ilyen tárolók kódjai letöltődnek a saját gépedre. Így a fájlokat szabadon böngészheted és módosíthatod, az eredeti, online állapot nem változik.

## Konfigurálás és futtatás

1. Válaszd ki a **Switch Python interpreter** menüpontot, és add meg a *Miniconda* környezet interpreterét a már ismert módon.

1. A korábbi lehetőségek valamelyikével interpretáld a `hello.py` modult.