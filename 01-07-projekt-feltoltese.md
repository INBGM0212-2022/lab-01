# Projekt feltöltése GitHub-ra

Ebben a jegyzetben azt nézzük meg, miképp lehet egy saját projektet feltölteni GitHub-ra. Feltételezzük, hogy egy token segítségével be vagy jelentkezve a PyCharm IDE-ben.

## `.gitignore` fájl létrehozása


1. Kattints a projekt nevére > **New** > **File**

1. A fájl neve legyen: `.gitignore`

1. Másold a következő [linken](https://gist.github.com/MOOOWOOO/3cf91616c9f3bbc3d1339adfc707b08a) található tartalmat a fájlba és mentsd el.

## Projekt feltöltése

1. Kattints a **VCS > Share project on GitHub** menüpontra.

1. A **Repository name** mezőben válassz egy nevet a tárolónak. Célszerű a projekt nevét használni, és nem lehet két azonos tárolóneved.

1. Opcionálisan adj meg leírást a **Description** mezőben, valamint válaszd ki a **Private** lehetőséget, ha nem szeretnél publikus, bárki számára elérhető feltöltést.

1. Kattints a **Share** gombra.

1. A felbukkanó ablakban pirossal az új, online még nem szereplő fájlokat látod. A **Commit Message** mezőbe egy, a feltöltéshez kapcsolódó magyarázatot/üzenetet írhatsz. 

1. Kattints az **Add** gombra.

1. Kis várakozás után megjelenik az ablak jobb alsó sarkában egy **Successfully shared project on GitHub** üzenet, mely a tárolóra mutató linket is tartalmazza.